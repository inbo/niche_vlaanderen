######################
NICHE vegetatietypen
######################

NICHE Vlaanderen doet een uitspraak over **28 vegetatietypen**. Het gaat zowel om bossen, ruigten, graslanden als heiden. 
Het betreft vooral stabiele, ongestoorde vegetatietypen, maar ook enkele rompgemeenschappen zijn opgenomen. De set met veldopnamen 
die gebruikt werden om het model van referentiewaarden te voorzien, omvatte ook vegetatietypen die niet echt als 
(strikt) waterafhankelijk te beschouwen zijn, zoals het Berken-eikenbos en het verbond van Struikhei en Kruipbrem. Voor deze 
drogere typen is niet de volledige range in de database aanwezig, maar enkel het vochtige traject.

.. csv-table:: Vegetatietypen NICHE Vlaanderen
  :header-rows: 1
  :file: ../niche_vlaanderen/system_tables/vegetatietypen.csv

Een indicatieve **vertaling** van de NICHE vegetatietypen **naar Europese habitattypen en regionaal belangrijke biotopen** (rbb) wordt 
in de tabel `hab_niche_join.csv <https://github.com/inbo/niche_vlaanderen/blob/master/niche_vlaanderen/system_tables/hab_niche_join.csv>`_ gegeven.

Een vertaling blijft uiteraard een vertaling, met de inherente kans op een over- of onderschatting van de aanwezigheid van de NICHE vegetatietypen. 
Niet elk NICHE vegetatietype stemt immers helemaal overeen met één of meerdere Europese habitattypen of rbb. Hoe groot deze onder- en overschatting is, 
is moeilijk te begroten. Vegetatie- of habitattypen zijn al niet altijd eenduidig te definiëren, of een strikte afbakening is althans niet altijd evident. 
Bepalen in welke mate ze overlappen is dat nog minder. Ze maken immers steeds deel uit van een ecologisch continuüm waarin grenzen steeds artificieel zijn.

In algemene termen kan gesteld worden dat door het toekennen van de potenties voor de NICHE vegetatietypen er
wellicht een overschatting gemaakt wordt van de potenties van de volgende habitat(sub)typen en rbb: 6410_mo,
6410_ve, 6430_hf, 6430_hw, 6430_mr, 6510_hua, 6510_hus, rbbmc, rbbmr. Voor de overige habitat(sub)typen of
rbb leunen de NICHE vegetatietypen en de habitat(sub)typen beter bij elkaar aan, en zijn de potenties bijgevolg
beter over te dragen.



